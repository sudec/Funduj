<div class="hiw_holder" id="hiw_holder_1">
	<div class="hiw_image hiw_1" id="hiw_1_img">
		<img src="img/howto/idea-256.png">
	</div>
	<div class="hiw_content hiw_1" id="hiw_1_cont">
		<h1>Všetko začína nápadom...</h1>
		<p>
			Bez toho sa asi nikam nepohneš ale ani dobrý nápad nemusím byť zárukou úspechu. Základ je pútavý názov, ktorý donúti potencionálneho prispievateľa kliknúť na linku. V názve sa snaž vyhnúť prosbám (pomôžte, podporte, atď.), vyzdvihni radšej prečo je projekt zaujímavý a hlavne čo môže ponúknuť. 
		</p>
	</div>
</div>
<div class="hiw_holder" id="hiw_holder_2">
	<div class="hiw_image hiw_2" id="hiw_2_img">
		<img src="img/howto/idea-256.png">
	</div>
	<div class="hiw_content hiw_2" id="hiw_2_cont">
		<h1>Kde bolo tam bolo...</h1>
		<p>
			… za siedmimi električkovými, siedmimi trolejbusovými zastávkami a za hlavnou železničnou stanicou, išiel som raz na výlet a každá zastávka bola zahádzaná špakmi ako pajzel na divokom západe. Áno, najsilnejšou inšpiráciou je vždy osobná skúsenosť. Neboj sa uviesť príklady, príbehy z vlastného života, ktoré ťa inšpirovali. Ak je táto skúsenosť negatívna, neboj sa vložiť emócie – je ľahko možné, že majú takúto skúsenosť aj ostatní (samozrejme, vyvaruj sa vulgarizmom). Porozprávaj príbeh, vtiahni ľudí do svojho presvedčenia, rozhorčenia, nakaz aj ostatných svojim entuziazmom. Kľudne doplň svoj príbeh obrázkami alebo videom.
		</p>
	</div>
</div>
<div class="hiw_holder" id="hiw_holder_3">
	<div class="hiw_image hiw_3" id="hiw_3_img">
		<img src="img/howto/idea-256.png">
	</div>
	<div class="hiw_content hiw_3" id="hiw_3_cont">
		<h1>O čo vlastne ide?</h1>
		<p>
			Aby bolo jasné prečo vlastne svieti na stránke cieľová suma 10 000 €, snaž sa precízne popísať o čom je tvoj projekt. Detailne popíš čo chceš vytvoriť, čo si už preto spravil a čo chceš ešte spraviť. Nakoľko transparentnosť je u nás na Slovensku neznámy pojem, odporúčame rozpísať náklady položku po položke. Prispievateľ si zaslúži vedieť na čo budú jeho peniaze využité.
		</p>
	</div>
</div>
<div class="hiw_holder" id="hiw_holder_4">
	<div class="hiw_image hiw_4" id="hiw_4_img">
		<img src="img/howto/idea-256.png">
	</div>
	<div class="hiw_content hiw_4" id="hiw_4_cont">
		<h1>Nezabúdaj!</h1>
		<p>
			A tu sa dostávame k tomu najdôležitejšiemu: Nejde o to čo môžeš získať ale čo môžeš ponúknuť. Tvoj projekt nie je charitatívna zbierka ale projekt, ktorý môže skrášliť, zjednodušiť, zpríjemniť život ľuďom okolo teba. Odmeny nastav preto tak, aby zodpovedali sume, ktorú požaduješ. Snaž sa ponúkať veci s duševnou hodnotou, veci, ktoré si prispievateľ len tak nekúpi. Odmeny sa snaž nastaviť tak, aby náklady na ich dodanie nezruinovali tvoj rozpočet.
		</p>
	</div>
</div>
<div class="hiw_holder" id="hiw_holder_5">
	<div class="hiw_image hiw_5" id="hiw_5_img">
		<img src="img/howto/idea-256.png">
	</div>
	<div class="hiw_content hiw_5" id="hiw_5_cont">
		<h1>Marketing je viac než národ</h1>
		<p>
			Na propagáciu svojho projektu máš 45 dní. Je veľmi dôležité, aby si svoje sili rozložil rovnomerne. Na začiatku je, samozrejme, potrebné trochu pritlačiť ale nezaspamuj v priebehu prvých dvoch dní svoju facebookovú nástenku. Napriek takmer neobmedzeným možnostiam internetu nepodceňuj ústne podanie. Asi sa zhodneme, že pútavo vyrozprávaný príbeh je viac ako status na sociálnej sieti. Môžeš si byť istý, že aj my urobíme všetko pre to, aby sa o tvojom projekte dozvedelo čo najviac ľudí.
		</p>
	</div>
</div>
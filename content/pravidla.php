<div id="faq">
	Všeobecné obchodné podmienky
</div>
<div class="VOP">
<h3>1.	Úvod</h3>
<p>Každý návštevník Portálu Funduj.sk je povinný oboznámiť sa s nasledovnými podmienkami (ďalej len „Obchodné podmienky“ alebo „Podmienky“) nakoľko stanovujú podmienky využívania služieb poskytovaných spoločnosťou WebVibes s.r.o. prostredníctvom webových stránok www.Funduj.sk.sk (ďalej len „Webové stránky“) a sú záväzná pre každého užívateľa (ďalej „Užívteľ“). Vstupom, využívaním, prenosom alebo uložením Webových stránok alebo ktorejkoľvek služby poskytovanej spoločnosťou WebVibes s.r.o. (ďalej len „Prevádzkovateľ“) Užívateľ potvrdzuje, že je s obsahom Obchodných podmienok oboznámený a súhlasí s nimi. Prevádzkovateľ si vyhradzuje právo na zmenu ľubovoľnej časti Podmienok. Ďalej si vyhradzuje právo k zmene, čiastočnému alebo úplnému zastaveniu Webových stránok Funduj.sk a iných poskytovaných služieb uverejnením týchto zmien na Webových stránkach alebo zaslaním informačného e-mailu Užívateľom. Neoddeliteľnou súčasťou Obchodných podmienok je Vyhlásenie o ochrane osobných údajov. To znamená, že vyjadrením súhlasu Užívateľa s týmito Obchodnými podmienkami automaticky súhlasí aj s Vyhlásením o ochrane osobných údajov a zaväzuje sa riadiť ním.</p>
<h3>2.	Definícia základných pojmov</h3>
<ul>
	<li>Prevádzkovateľ – Prevádzkovateľ Portálu Funduj.sk je spoločnosť WebVibes s.r.o., sídlom v Sídlisko 128/17, 930 39 Zlaté Klasy, IČ 47502894, zapísaná v obchodnom registri vedenom Okresným súdom v Trnave oddiel Sro vložka 33112/T.</li>
	<li>Portál, Webové stránky – Stránky prevádzkované spoločnosťou WebVibes na adrese www.Funduj.sk.sk. Portál Funduj.sk umožňuje Autorom projektov prezentovať svoje nápady (Projekty) za účelom oslovenia potenciálnych investorov.</li>
	<li>Projekt – Kreatívny projekt zverejnený na Portály. Projekt má Autorom dané parametre Cieľová čiastka, Odmeny, Termín dodania.</li>
	<li>Autor – Fyzická alebo právnická osoba, ktorá prostredníctvom Portálu požiada o prezentáciu svojho Projektu za účelom získania prostriedkov na jeho realizáciu.</li>
	<li>Prispievateľ, Investor – Fyzická alebo právnická osoba, ktorá prostredníctvom Portálu prispeje na Projekt.</li>
	<li>Príspevok, Investícia – Finančné prostriedky Prispievateľa zaslané na príslušný bankový účet za účelom financovania Projektu a Odmien.</li>
	<li>Úspešný projekt – Projekt, ktorý v stanovenej lehote naplnil Autorom projektu stanovenú Cieľovú čiastku.</li>
	<li>Neúspešný projekt – Projekt, ktorý v stanovenej lehote nenaplnil Autorom projektu stanovenú Cieľovú čiastku. </li>
	<li>Realizovaný projekt – Úspešný projekt, ktorého Autor úspešne dodal všetkým Prispievateľom v stanovenom Termíne dodania prináležiace Odmeny.</li>
	<li>Cieľová čiastka, Cieľová suma – Autorom projektu stanovený finančný obnos potrebný na realizáciu Projektu a Odmien.</li>
	<li>Termín dodania – Autorom stanovený približný termín na dodanie Odmien Prispievateľom.</li>
	<li>Odmena – Autorom stanovený produkt alebo protislužba za Príspevok. Autor sa zaväzuje k dodaniu Odmien všetkým Prispievateľom v dohodnutom Termíne dodania.</li>
	<li>Užívateľ – Registrované alebo neregistrované osoby, ktoré využívajú služby Portálu.</li>
</ul>
<h3>3.	Oprávnení užívatelia</h3>
<p>Služby prevádzkované v rámci Portálu Funduj.sk pre Autorov ale aj Investorov sú prístupné len pre osoby staršie ako 18 rokov. Využívaním služby Autor či Investor prehlasuje, že je plnoletý, a že ako fyzická či právnická osoba je plne zodpovedný za uzavretie zmluvy a všetky poskytnuté údaje sú presné a pravdivé. Prevádzkovateľ si vyhradzuje práva na odmietnutie poskytovania služby v rámci Portálu bez udania dôvodu.</p>
<h3>4.	Registrácia</h3>
<p>Prehliadanie obsahu portálu je možné aj bez registrácie, avšak k zakladaniu Projektov a prispievaniu je potrebná registrácia – to znamená, že každý Autor a Investor musí mať platnú registráciu. Užívateľ registráciou prehlasuje, že poskytol presné a aktuálne údaje. Prihlasovacie meno nesmie obsahovať názvy domén bez výslovného súhlasu Prevádzkovateľa, vulgárne, obscénne alebo urážlivé slová.</p>
<br>
<p>Vo vlastnom záujme žiadame všetkých Užívateľom k udávaniu správnych a presných údajov. Zadanie nesprávnych údajov môže spôsobiť neskoršie dodanie alebo nedodanie odmeny.</p>
<br>
<p>Prevádzkovateľ môže dočasne obmedziť alebo úplne zamedziť prístup Užívateľovi k Portálu a službám poskytovaných spoločnosťou WebVibes s.r.o. v prípade nedodržania Obchodných podmienok, porušovania platných zákonov SR, prezentácie rasistických, homofóbnych alebo inak nenávistných názorov.</p>
<h3>5.	Životný cyklus projektu</h3>
<p>Portál Funduj.sk je platforma poskytujúca priestor kreatívnym ľuďom na prezentovanie svojich Projektov a získanie potrebných finančných prostriedkov na ich realizáciu. Funduj.sk poskytuje sprostredkovanie online priestoru, kde môžu Investori prispievať Autorom na ich nápady za vopred stanovených podmienok. Za každý Príspevok má Prispievateľ nárok na Odmenu od Autora, ktorá je uvedená v popise projektu na Webových stránkach Projektu.</p>
<br>
Autor je povinný pri registrácii Projektu uviesť:
<ul>
<li>popis, cieľ a rozpis nákladov Projektu,</li>
<li>Cieľovú čiastku,</li>
<li>Odmeny,</li>
<li>Termín dodania Odmien.</li>
</ul>
<p>Po odoslaní uvedených údajov cez formulár uvedený na Portáli bude Projekt odoslaný na schválenie. V najkratšom možnom termíne sa s Autormi Projektu spojíme pre upresnenie dátumu zverejnenia a prípadnú konzultáciu.</p>
<br>
<p>Po zverejnení má Projektu 45 dní na to, aby sa dosiahla Cieľová čiastka stanovená Autorom. V prípade, že Projekt je Úspešný, Prevádzkovateľ sa zaväzuje zaslať Cieľovú sumu poníženú o poplatky uvedené v čl. X na účet Autora najneskôr do 7 pracovných dní od ukončenia prezentácie Projektu. V prípade, že Projekt získa viac prostriedkov ako je Cieľová suma Projektu, Autor má nárok na celú získanú sumu opäť poníženú o poplatky uvedené v čl. X. V prípade Neúspešného projektu Prevádzkovateľ všetky Príspevky Prispievateľov vráti v plnej miere na bankový účet Prispievateľa v primeranej lehote. O priebehu Projektu až do fázy Úspešného či Neúspešného projektu bude Investor informovaný priebežne Autorom alebo Prevádzkovateľom prostredníctvom Portálu Funduj.sk, sociálnych sietí alebo e-mailu.</p>
<br>
<p>Úspešný projekt sa stáva Realizovaným projektom akonáhle Autor dodá všetkým Prispievateľom stanovené Odmeny v Termíne dodania. Autor projektu je plne zodpovedný za dodanie všetkých Odmien v Termíne dodania.</p>
<h3>6.	Prehlásenie o zodpovednosti</h3>
<p>Prevádzkovateľ nenesie žiadnu zodpovednosť za Projekty zverejnené na Portáli Funduj.sk. Za dodanie zverejnených Odmien je v plnej miere zodpovedný Autor Projektu. Povinnosťou Prevádzkovateľa je iba prezentácia Projektu na Portáli Funduj.sk a sprostredkovanie kontaktu medzi Autorom a Investorom. Prevádzkovateľ si vyhradzuje právo na zmenu popisu Projektu alebo Odmeny alebo úplné zrušenie Projektu v prípade, že ich zverejnením sú porušované práva tretích strán alebo platné zákony SR. V prípade zrušenia Projektu je postup vrátenia Príspevkov Investorom rovnaký ako pri Neúspešnom projekte.</p>
<br>
<p>Prevádzkovateľ urobí všetko pre to, aby sa prípadným podvodom alebo nedodržaniu Podmienok zamedzilo v najväčšej možnej miere.</p>
<br>
<p>Portál Funduj.sk môže obsahovať odkazy na iné webové stránky. Za vstup na takéto webové stránky nenesie Prevádzkovateľ žiadnu zodpovednosť a Užívateľ tak činí na nebezpečie.</p>
<h3>7.	Poplatky</h3>
<p>Registrácia a vedenie účtu Užívateľa v rámci Portálu Funduj.sk je zdarma. Niektoré služby však môžu byť spoplatnené. Užívateľ je vždy vopred upozornený na spoplatnenú službu a sám sa rozhodne či službu využije. Prevádzkovateľ si vyhradzuje právo na zmenu výšky poplatkov. Užívateľov bude o každej takejto zmene informovať e-mailom a prostredníctvom Portálu Funduj.sk.</p>
<br>
<p>V prípade Úspešného projektu je celková získaná suma ponížená o odmenu prináležiacu Prevádzkovateľovi vo výške 4% a o bankové poplatky vo výške 2,5%, tj. Autorovi Projektu bude zaslaná na jeho bankový účet celková získaná suma ponížená o 6,5%.</p>
<br>
<p>V prípade Neúspešného projektu bude Príspevok v plnej miere navrátený Prispievateľovi na jeho bankový účet. Príspevok je možné po dohode s Prispievateľom presunúť ako Príspevok k inému Projektu.</p>
<h3>8.	Autorské práva a duševné vlastníctvo</h3>
<p>Na Portáli Funduj.sk môžu byť Autorom zverejňované videá, hudba, grafika, texty a pod. Autor Projektu plne zodpovedá za obsah zverejnený na Portáli v zmysle dodržiavania autorských práv tretích osôb. Prevádzkovateľ nenesie zodpovednosť za porušovanie autorských práv tretích osôb, avšak v prípade zistenia takéhoto konania vykoná nápravu v najkratšej možnej dobe.</p>
<br>
<p>Počas celej doby zverejnenia projektu sú plne zachované autorské práva Autora Projektu. Prevádzkovateľ si nenárokuje žiadne práva na duševné vlastníctvo zverejnených Projektov. Autor Projektu dáva Prevádzkovateľovi oprávnenie na zverejnenie obsahu Projektu (údaje, ktoré sú verejné aj počas doby prezentácie) na neobmedzené obdobie. Prevádzkovateľ sa zaväzuje využívať tento obsah výhradne v rámci Portálu Funduj.sk a k ďalšej propagácii Portálu aj na webových stránkach tretích osôb alebo sociálnych sieťach.</p>
<h3>9.	Záverečné ustanovenia</h3>
<p>Tieto Obchodné podmienky predstavujú úplnú dohodu medzi Užívateľom, Prispievateľom a aj Autorom a spoločnosťou WebVibes s.r.o. týkajúcu sa služby Funduj.sk. Tieto Obchodné podmienky nahrádzajú v plnej miere všetky predchádzajúce. Všetky právne vzťahy vzniknuté na základe využívania Portálu Funduj.sk sa riadia platným predpismi Slovenskej republiky.</p>
<br>
<p>Prevádzkovateľ si vyhradzuje právo kedykoľvek meniť alebo upraviť tieto Podmienky a tiež Vyhlásenie o ochrane osobných údajov a to bez udania dôvodu a predchádzajúceho upozornenia. Prevádzkovateľ sa zaväzuje Užívateľov o všetkých zmenách informovať na Webových stránkach alebo e-mailom. Obchadné podmienky a Vyhlásenie o ochrane osobných údajov je účinné odo dňa zverejnenia na Webových stránkach Prevádzkovateľa.</p>
<br><br>
Bratislava 24.04.2014
</div>
